...31-

ἕθελῆσαι dv ἅψασθαι, aut rescribendum τίς ἐπιστήμη πασῶν διαφε-
ρόντως μεγίστη (scil. ἔστί) κ. τ. t, quocum cf. Thuc. VIII 68, 3
παρέσχε . . . ἑαυτὸν πάντων διαφερόντως προθυμότατον et Plat.
Prot. 349d ἀνδρειοτάτους δὲ’διαφερόντως.

vl.

Omnium frequentissimum vitiorum genus id estquod in voca-
bulorum formis versatur. Imprimis autem in Atticorum libris
accidit ut posteriorum temporum loquendi usu contaminarentur.
In locum enim formarum vere 'Atticarum librariis etiam invitis
interdum eae quibus ipsi uterentur subibant. Quod adeo non
mirum est ut, si non factum esset, mirari oporteret. Tantum
igitur abest ut temeritatis accusandi sint qui in hoc genere a
librorum auctoritate recedendum esse putant, ut eorum vitupera-
tores levitatis crimine.merito afficiantur. Thucydides autem cum
ab ipso Phrynicho inter gravissimos puri atque incorrupti Attici
sermonis auctores nominatus sit (Phot. bibl. p. 101b, 4. cf. Dionys
Hal. p. 454), dignissimus est cui genuinus eius nitor ubique resti-
tuatur. Qua de re cum Herwerdenus in Studiis Thuc. p. 111-134
ita dixerit ut, quamvis de nonnullis recte iudicaverit, non ubique
tamen satis accurate et caute munere suscepto functus esse videatur,
in eadem inquirendo non acta me acturum esse confido. Multa
quidem proferam quae ab illo aliisque recte observata sunt, ali-
quotiens tamen meum interponere iudicium licebit. Complura
huius generis quanquam iam recte docuerunt veteres grammatici,
non tamen ubique eorum iudicio confidendum est, quippe quinon
omnia satis diligenter observaverim et saepius inter se pugnent.
Sed ad eorum doctrinam alia cognitionis subsidia accedunt, ana-
logia sive ipsius linguae rat-io atque norma, inscriptiones scriptoris
aetati suppares, poetarum scaenicorum usus, apud quos metrum
veris formis praesidio erat, denique universus optimorum librorum
consensus ubi iusta ratione, non falsis librariorum opinionibus
nititur. Certissimum autem subsidium ad cognoscendum sermonem
Atticum et veras vocabulorum formas indagandas inscriptiones prae-
bent, etsi scriptorum dicendi usus non omnino cum earum sermone
congruit. Itaque marimum fructum haec quaestio percipit ex
illarum collectionibus nostra aetate factis ¹) et quae hinc profecta

1) CI = Corpus inser. ed. Boeclrh‚ CIA = Corpus inser. Attia,
ΙΑ = Inscr. Graecae antiquissimae praeter Atticas in' Attica repertas
ed. lloehl, DS = Sylloge inscr. Graecarum cd. Dittenbergsr‚ OD = Deleotus

 

